%%%%%%%%%%%%%%%%%%%%%%%%%%%%%%% Riesenie %%%%%%%%%%%%%%%%%%%%%%%%%%%%%%%

Viem povedať, že každé 2 usporiadané dvojice sú buď neporovnateľné, 
alebo sú menšie ako dvojica s väčším súčtom, respektíve väčšie ako 
dvojica s menším súčtom. Platí to preto, lebo ak mám napríklad $(a,b)$ 
a $(c,d)$, tak ak $(a,b)\neq (c,d)$ a $a+b\geq c+d$, tak ak $a\geq c$, 
potom buď $b\geq d$ (vačšie), alebo $b\leq d$ (neporovnateľné) a ak 
$a\leq c$, potom nutne $b>d$ (neporovnateľné). Zároveň viem, že všetky 
dvojice s rovnakým súčtom budú neporovnateľné, lebo ak $a+b=c+d$ a 
$a\geq c$, potom nutne $b\leq d$, pričom aby platilo $(a,b)\neq (c,d)$, 
tak v oboch nerovnostiach rovnosť súčastne nastať nemôže. Potom 
najdlhší reťazec môže byť len taký, ktorý každý súčet obsahuje práve 
raz. Takýchto reťazcov existuje hneď niekoľko, spĺňa to napríklad 
reťazec s dĺžkou $199$, ktorý vyzerá ako
$$(1,1)\preceq (2,1)\preceq\dots\preceq (100,1)
\preceq (100,2)\preceq (100,3)\preceq\dots\preceq (100,100)$$

Ďalej tvrdím, že antireťazec môže mať dĺžku najviac 100. Pozrime sa 
teraz na reťazce, ktoré začínajú v $(1,x)$ a končia v $(100,x)$ pre 
všetky $x$ od 1 do 100. Týchto reťazcov je 100, sú navzájom disjunktné 
a zároveň pokrývajú celú množinu zo zadania (lebo každý prvok je 
aspoň v nejakom reťazci). Z toho zjavne vyplýva, že si neviem vybrať 
antireťazec dlhší než je počet týchto reťazcov, lebo ináč by som 
vybral 2 prvky z jedného reťazca, čím by boli porovnateľné. 
Antireťazec s dĺžkou 100 skutočne existuje a je to napríklad 
$$(1,100),\ (2,99),\ (3,98),\dots,\ (100,1)$$

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
