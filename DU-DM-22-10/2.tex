%%%%%%%%%%%%%%%%%%%%%%%%%%%%%%% Riesenie %%%%%%%%%%%%%%%%%%%%%%%%%%%%%%%

Viem povedať, že každé 2 usporiadané dvojice sú buď neporovnateľné, 
alebo sú menšie ako dvojica s väčším súčtom, respektíve väčšie ako 
dvojica s menším súčtom. Platí to preto, lebo ak mám napríklad $(a,b)$ 
a $(c,d)$, tak ak $(a,b)\neq (c,d)$ a $a+b\geq c+d$, tak ak $a\geq c$, 
potom buď $b\geq d$ (vačšie), alebo $b\leq d$ (neporovnateľné) a ak 
$a\leq c$, potom nutne $b>d$ (neporovnateľné). Zároveň viem, že všetky 
dvojice s rovnakým súčtom budú neporovnateľné, lebo ak $a+b=c+d$ a 
$a\geq c$, potom nutne $b\leq d$, pričom aby platilo $(a,b)\neq (c,d)$, 
tak v oboch nerovnostiach rovnosť súčastne nastať nemôže. Potom 
najdlhší reťazec môže byť len taký, ktorý každý súčet obsahuje práve 
raz. Takýchto reťazcov existuje hneď niekoľko, spĺňa to napríklad 
reťazec s dĺžkou $199$, ktorý vyzerá ako
$$(1,1)\preceq (2,1)\preceq\dots\preceq (100,1)
\preceq (100,2)\preceq (100,3)\preceq\dots\preceq (100,100)$$

Ďalej tvrdím, že antireťazec môže mať dĺžku najviac 100, pretože 
najviac navzájom neporovnateľných prvkov má množina usporiadaných 
dvojíc so súčtom 101 a jej mohutnosť je 100 (pretože prvý prvok si 
vyberiem z 1 až 100 a druhý mám jednoznačne určený). Dlhší antireťazec 
neexistuje, pretože akonáhle vyberiem prvok s iným súčtom, viem ho 
porovnať s aspoň 2 prvkami so súčtom 101, ktoré ak sa v antireťazci 
nenachádzajú viem s týmto prvkom vymeniť a zväčšiť jeho dĺžku, alebo 
ak sa tam nachádzajú, tak to nie je antireťazec. Antireťazec s dĺžkou 
100 je napríklad 
$$(1,100),\ (2,99),\ (3,98),\dots,\ (100,1)$$


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
