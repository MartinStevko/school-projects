%%%%%%%%%%%%%%%%%%%%%%%%%%%%%%% Riesenie %%%%%%%%%%%%%%%%%%%%%%%%%%%%%%%

Pre nájdenie najdlhšej neklesajúcej vybranej podpostupnosti v $O(n^2)$ 
budem postupovať od konca postupnsti. Zoberiem posledný nevyriešený 
prvok a pozriem sa na jeho hodnotu. Nájdem všetky prvky za ním (teda 
s vyšším indexom), ktoré sú väčšie alebo rovné než on. Vyberiem z nich 
prvok, ktorý má maximálnu dĺžku vybranej podpostupnosti začínajúcej 
týmto prvkom, túto hodnotu zvýšim o 1 a uložím do pomocného poľa 
s indekom prvku, ktorý práve riešim. 

Týmto som k nemu uložil dĺžku maximálnej neklesajúcej vybranej 
podpostupnosti začínajúcej týmto prvkom, pretože postupnosť začína ním 
a pokračovať môže iba väčšími, alebo rovnými prvkami, na ktorých 
maximálne dĺžky vybraných podpostupností som sa už pozrel. 

Takto vyrátam dĺžky maximálnych vybraných podpostupností pre každý prvok 
a na konci vyberiem maximum z týchto hodnôt. To je evidentne aj úplné 
maximum. Ak by sme naviac chceli aj vybrať prvky tejto podpostupnosti, 
začneme tentokrát zo začiatku, kde si nájdeme prvok s maximálnou 
hodnotou dĺžky vybranej podpostupnosti, vyberieme ho, nájdeme prvý väčší 
prípadné rovný prvok s hodnotou o 1 nižšou, vyberieme ho, atď.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
